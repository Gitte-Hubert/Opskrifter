# Carbonara

## Ingredienser
- 10 g salt pr. liter vand
- 165 g spaghetti pr. pers (stor portion)
- 0.5 pk bacon pr. pers
- 1 helt æg + 1 blomme pr. pers
- parmesan
- peber

## Fremgangsmåde
- Kog spaghetti al dente
- Klip bacon ned i en anden gryde og sprød-steg bacon, første ved mellemhøj varme (for at fordampe vandet), så ved gradvist lavere varme for at undgå at det brænder på. Der bør være rigeligt tid mens spaghettien koger, og de sidste minutter kan være på lavt blus.
- Tilsæt til sidst 1 dl kogevand (evt. også lidt undervejs i stegningen, hvis det i bunden af gryden er ved at blive for mørkt), for a deglaze bunden, og få al smagen med i sovsen.
- Pisk æg sammen med en gaffel, og bliv ved med at fint-rive parmesan ned i æggebeholderen, til det bliver en forholdsvis tyk masse. Kværn godt med peber i. 
- Når spaghettien er kogt, drænes den i dørslag og hældes ned i gryden med bacon.
-  Tilsæt så æggeblanding, og rør rundt med gaffel for at undgå røræg. Afhængig af hvor varmt det hele var, kan det være nødvendigt at omrøre på lav varme indtil ønsket konsistens, med vær varsom, så sovsen bliver cremet uden at være løbende eller tør/klistret/klumpet. Hold øje med, hvor hurtigt sovsen flyder sammen, når man dkraber bunden, og efter et par gange ved man, hvornår den har en konsistens man godt kan lide.
